—2—

satius. Eene kerklzietmische Studia Amator-dam 1869, 70) nisi
in una annotatione (II, p. 352 sqq.) de Ebrardo verba non fe-
cerit, Sed negari non potest ipsum Muellerum in iis, quae ni-
sus Bettbergio de Britonum Scotorumque ecclesia scripsit, novi
quicquam non attulisse. Hoc minus probandum est, sed silentio
praeterire Ebrardi figmenta: Muellero utpote externe, licuisse li-
benter confiteor; eo magis Werneri fuisset in suo de Bonifatio
libro (Bonifaciue, der Aposcel der Deutschem und die Romani-
simmq von Mitteleuropa.1875) Ebrardi sententiam examinare.
Sed quanquam in praefatione eam quaerendi rationem, qua
Ebrardus conjecturis nimis confisus usus est, recusavit, tamen in
iis, quae sequuntur, justo plus Ebrardo fidem habuit eoque modo

, illius commenta in ipsam Bonifatii historiam introduxit. Itaque

inprimis ipsi Wernero crimini dandum est, quod falsa Ebrardi
de Scotorum Britonumque ecclesia opinio late jam diffunditur,
neque silendum est etiam Wernerum, partim ab Ebrardo in er-
rorem inductum partim justa in nostrae aetatis catholicos ira

incitatum de Bonifatio ex aequo non judicasse. Quod eo magis -

lugendum est, quo plures assensi sunt illius sententiae. Ipsis
enim viris doctissimis, qui volumina illa, quae inscribuntur Re-
alencyclopcidie fiir protestantische Theoloyv'e und Kirclae iterum
edenda curant, Werneri de Bonifatio judicium dignum esse vi·
sum est, quod divulgaretur.

Quae cum ita essent, examinandae Ebrardi de Britonum
Scotorumque ecclesia sententiae laborem ‚ quem nec Bussius
(Winfrid-Bonffaoius ed. v. Scherer. 1880) nec Fischerus (Boni-
fatius. 1881) suum judicaverunt, mihi subeundum esse putavi3 ac
quidem non ita, ut Oeltorum ecclesiae historiam rerum scripto·
rum more prosequar, sed ita disputabo, ut adumbrandae Boni·
fatii historiae inserviam diluendis iis fictitiis, quae illi, cui nostra
gens cognomen attribuit apostolo Germaniae, umbram faciunt.

Itaque cum opus aggrederer, aegre tuli, quod non solum
apud nos Germanos raro de Britonum Scotorumque ecclesia dis-
putatum est, sed etiam quod — quid mirum? —- ii, qui alibi
exstant, libri in nostratium ignoratione versantur. Nam ipse
Hasius (Kirclaenqeschichte. 10. Avfi. 1877 ξ 134) librorum obso-
letorum et inutilium plures enumerat, quam recentiorum. Obso-
letum est, quod Muenterus, vir doctissimus, de veterum Brito-
num ecclesia disseruit in leeol. Stud. u. Kmtt. 1833, obsoleti et
Lingardi‚ Lanigani, Schroedlii libri (Hase l. c.), inutilis autem est
libellus, quem Greithius, episcopus sangallensis, de antiqua Hi-
bernorum ecclesia composuit (Gesohv‘akte der altimclzen 'Kireha
Freibury 1867). Sed summa laude efferenda est, quam Ebrardus

non legit, Schoellii de ecclesiasticae Britonum Scotorumque laetoriae
fontibus dissertatio (Berolini et Londini. 1851) eaque, quamvis

