—24—

(h. e. 1, 12 sq.) -·- praecipuus testis est consuetudinis inter
Britonum et Romanorum ecclesias, quippe qui ment-ionem fecerit
de Germano a Coelestino papa in Britanniam misso? Minime.
Quousque enim abiret historialis diligentia si verba ut „no
· one can read the works of Proqwer without not-idm, that his
chief olv'ect was to maymij the importance of the Popaoy (Warren
p. 32) idonea essent, quibus de medio tolleretur is, qui unus
exstat scriptor aequalis paene iis, de quibus nunc agitur, rebus
gestis? Dicant, qui Prospero fidem habere dubitant, dicant,
quemnam putent dignum, cui fides tribuatur. An erat, qui
melius scribere posset de consuetudine inter Britones et Romam,
quam Prosperus, utpote qui secretarius esset Leonis papae eodem
ipso anno, quo ultimum illius consuetudinis testimonium nobis
occurrit? Sed id ipsum, quod annales Cambriae referunt de
cmnmwtato cum papa Leone paschate , Warrenius, nisi fallor,
reticuit, dubito an de industria, nam neque annalium in hac
re fides et auctoritas (cf. H. and St. I, p. 152 not.) neque res
ipsa videtur posse vocari in dubitationem. An mirum est, quod
imperatore Valentiniano III. Le0‚ clarissimus ille episcopus Ro-
manus, principatum tenebat in ecclesia Britonum , qui eo ipso
anno 445, quo Valentinianum edictum suum omnibus notum
edidisse constat, imperio Romano subjecti esse non jam desi-
erant? Immo persuadeamus nobis primae aetatis Britonum ec-
clesiam de primatu Romani pontificis aliter non sensisse atque
ceteras occidentalis imperii provincias. Gildae vero temporibus
nullam Britonibus cum Romanis necessitudinem fuisse Warrenio
libenter conced0, sed quid de hac re judicandum sit supra jam
commemoravi (p. 17).* 'Quae cum ita sint, non habemus, quod
Britones ineunte saeculo septimo infestos fuisse putemus epis-
copo Romano.

Rejecta igitur sententia eorum, qui judicant fuga princi-
patus Romani episcopi factum esse, ut Britones de Augustini
postulatis recusarent, ad nostram redeamus quaestionem, utrum
amore morum paternorum commoti Britones renuerint una cum
Augustino verbum dei Saxonibus praedicare an noluerint priscis
abdicare moribus, quia abhorrebant a consuetudine cum Saxo·
nibus. Neque jam quid respondeamus dubium est, postquam
vidimus neque in Gallicia neque in Gallia similem de iisdem
moribus ortam esse controversiam atque in Britannia. Odium
in Saxones, quod gentile erat BritonibuS, praeeipuam contro-
versiae causam fuisse in Britannia manifestum esse mihi videtur
(idem sensit Varin mem. 2, p. 227 sqq.). Priscis abdicare mo·
ribus non alio consilio nisi ut societatem christianam inirent
cum Saxonum gente omnium maxime sibi invisa, hoc durius
erat, quam quod odium fieri sineret. Acerbissimum enim fuisse

 

