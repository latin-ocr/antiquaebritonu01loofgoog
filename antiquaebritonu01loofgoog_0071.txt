..63-

potestas penes synodos fuisse videatur (ib. 3, 85, p. 228). H‘aec
tanta auctoritas certo singularis erat, nec tamen miranda est
iis, qui ab illo ipso monasterio Hiiensi omnes illas regiones, in
quibus principatum tenebat, sacra christiana suscepisse in memoria
custodierint.

Alterum illud, quod ipsa insula Jona habere solebat semper
abbatem presbyterum , et ipsum singulare fuisse equidem per-
suasum mihi habe0, etsi non nego me nescire, an alibi quoque
nonnunquam abbates presbyteri ita praefuerint monasteriis
episcopalem curam in sua regione gerentibus, ut ipsi neque
episcopali dignitate exornati fuerint neque episcopali munere
functi sint.1 Attamen nego fuisse alia similis auctoritatis mo-
nasteria, quibus semper abbates presbyteri praeessent. Certe
Beda huic nostrae sententiae favit. Nam cum moris illius causam
afferat exemplum primi doctoris illius (Columbae), qui non epis-
copus sed presbyteras exstiterit et monachus, apparet eum putasse
eundem morem non inveniri in iis Hiberniae regionibus, quae ab
Hiiensium dominio liberae erant. Quod si ita est, aliam atque eam,
quam Beda profert, moris illius causam quaerere minime oportet.

Summa igitur nostrae de Hiiensis monasterii auctoritate sen-
tentiae haec est: Principatus ille, quem monasterium Hiiense tene-
bat, primitus simillimus erat ei, quem multa in Hibernia monasteria
obtinebant, sed postea cum quia tota gens Pictorum [et Nordan-
hymbrorum] ab ipsis Hiiensibus in societatem ecclesiae assumpta
est, tum quia omnes Columbae successores deprecari solebant epis-
copalem dignitatem, qua Columba, quippe cui initio ea opus non
esset, caruerat, talis est factus, ut tantum sui similis fuisse videatur.

Satis haec dicta essent, nisi reliqua esset una de hac re
quaestio· Nam cum neque apud Scotos privilegium non fuerit
episcoporum consecrare presbyteros atque episcopos, porro cum
constet certe nonnumquam eos episcopos, qui abbati Hiiensi
subjecti erant, consecratos esse' in ipsa insula Jona (Beda h. e.
3, 3, 3164, cf. 3, 17, ξ 196), exsistit quaesti0, a quonam illi
sint consecrati. Quae quaestiO, cum ipse abbas presbyterus
haud dubie episcopos non consecraverit neglecto honore episcopo
debito (cf. supra p. 58), redit ad illam, num in ecclesia Scotorum
fuerint episcopi certis quibusdam sedibus non ascripti, sed nihilo-
minus episcopali dignitate exornati. Dubium enim est, utrum,
si quae in monasterio Hiiensi administranda erant ministeria
episcopalia, acciti sint, quod Skenius putat (II, p. 163 sq.)‚
episcopus Cingaradhensis vel de Hibernia quidam, an in ipsa
insula J ona inter monachos fuerit unus vel plures episcopali
dignitate ornati.

 

¹ De hac re vid. infra p. 64.

