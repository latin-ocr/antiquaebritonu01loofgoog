*113-

Tali modo etiam id, quod Columbae et sociorum ejus
maxime proprium erat, memoriae exemptum est. Quid tandem
memoria custoditum est? An nulla posterioribus temporibus
occurrunt vestigia Columbae Ρ Nulla, quae cognosceres pressa a
peregrini pede. Nam vidimus multa, quae Columbae et omnino
Scotorum propria fuisse dicuntur, aut non inveniri apud eos
aut propria eorum minime fuisse, nonnulla alia, quae propria
-fuerunt, mutato coelo et mutatis temporibus sensim esse exae-
quata. Licet ergo maxima fuerit Columbae apud Gallos aucto-
ritas, licet monasteriorum , quibus cum Columba et sociis ejus
necessitudo erat, discipuli creberrimi ascenderint in episcoporum
gradum, -- nihilosecius hanc ob rem Gallorum ecclesia ab uni·
tate catholica nunquam discessit — nedum absurdum non est
affirmare (Ebrard, p. 322) insulam J onam saeculi septimi tem·
poribus principatum quendam obtinuisse in ecclesia Gallorum.
Nam, ut omittam, quod dubium est, annon Columbae, quippe
monacho Benchorensi, quamdiu in Hibernia erat, ulla cum
Hiiensibus necessit-udo fuerit (cf. supra p. 55), -- ecclesiae Galli·
canae res Columba nisi circuitione quadam non curavit, quia a
mundanis negotiis adeo abhorrebat, ut ne synodo quidem sua
ipsius causa congregatae interesse vellet (cf. supra p. 92). Sed
et· Columba et socii ejus in desertis sedentes, nulli molesti,
cum seniorum suorum regulis manebant neque ecclesiae Galli·
canae ullam rationem habebant, nisi ita, ut eos, qui eadem,
qua ipsi, mundi et vitae satietate capti, veluti aegroti in vale-
tudinaria, in monasteria eorum confugiebant, consolarentur et
per eos ecclesiae mores ita emendare studerent, ut quam plu-
rimos ad vitam monachicam incitarent, saltem commoverent ad
despiciendam hanc vitam, de qua Columba ‘non vita ee, inquit,
sed via (instr. 5, Bibl. max. XII, p. 13).

Attamen Columba, cum esset vir strenuus, sincera pietate
et sanctitate eximius, et cum permulta eo auctore in Gallia
constituerentur monasteria, maximam in ecclesia Gallorum con-
secutus est auctoritatem. Hoc ipsum manifestum est ex con·
fitendi ratione sensim paullatimque commutata. Singulorum
enim peccatorum confessio postea in universae ecclesiae usum
recepta, antiquitus in ecclesia moris non erat3 neglectis potius
levioribus peccatis , solum ea curabat ecclesia, quae publicae
offensioni erant. Alius erat, ecclesiae Scotorum mos. Ibi enim

⁶5 confitendi singula peccata non solum usitatus erat apud
-ewe tachos (Col. reg. coen. c. 1. Bibl. max. 12, p. 6) sed etiam,
s. supra (p. 65) jam vidimus et ut cognoscere licet ex libris
poenitentialibus Vinniani et Columbae, in ecclesiae usum tran·
eierat. Qui Scotorum mos quomodo in universa ecclesia per-
crebuerit, quaerentibus .non dubito cum Loeningio respondere,

8

